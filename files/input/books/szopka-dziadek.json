{
    "slug": "szopka-dziadek",
    "title": "Dziadek",
    "author": "Artur Oppman",
    "kind": "Liryka",
    "epoch": "Modernizm",
    "genre": "Wiersz",
    "content": "Artur Oppman\r\n\r\nSzopka. Wiersze Or-Ota\r\nDziadek\r\n\r\n\r\n\r\nJuż skończone przedstawienie,\r\nBędzie pustka wnet na scenie,\r\nTylko jeszcze, państwo młodzi,\r\nDziadek z torbą swą wychodzi.\r\n  Nie trwóżcie się, mówię szczerze,\r\n  Dziad was w torbę nie zabierze,\r\n  Bo on woli wziąć bez krzyku\r\n  Od każdego po grosiku.\r\nZwiedziłem już kawał świata,\r\nBo przeżyłem długie lata.\r\nRaz też kiedyś, w chmurny dzionek,\r\nWszedłem sobie do ochronek.\r\n  Co tam dziatwy, miły Boże!\r\n  Któż je wszystkie zliczyć może?\r\n  I chłopczyki, i dziewczynki;\r\n  Wszystkie mają smutne minki.\r\nCzemu smutne? wiedzieć chcecie,\r\nNo, to powiem wam w sekrecie:\r\nTo są bardzo biedne dzieci,\r\nNie wesoło dzień im leci.\r\n  Choć to były wielkie święta,\r\n  O nich mało kto pamięta,\r\n  Ni zabawek, ni książeczek\r\n  Nie dostały od mateczek.\r\nWięc wam powiem: książki stare\r\nI zbytecznych cacek parę,\r\nCo kto może, niech do dziada\r\nDla tych biednych dzieci składa.\r\n  Ja zaniosę im te dary,\r\n  Nie żałujcie więc ofiary,\r\n  Biedni za was, dziatwo droga,\r\n  Będą modlić się do Boga.\r\n\r\n\r\n\r\n\r\n-----\r\nTa lektura, podobnie jak tysiące innych, dostępna jest na stronie wolnelektury.pl.\r\nWersja lektury w opracowaniu merytorycznym i krytycznym (przypisy i motywy) dostępna jest na stronie http://wolnelektury.pl/katalog/lektura/szopka-dziadek/.\r\n\r\nUtwór opracowany został w ramach projektu Wolne Lektury przez fundację Wolne Lektury.\r\n\r\nWszystkie zasoby Wolnych Lektur możesz swobodnie wykorzystywać, publikować i rozpowszechniać pod warunkiem zachowania warunków licencji i zgodnie z Zasadami wykorzystania Wolnych Lektur.\r\nTen utwór jest w domenie publicznej.\r\nWszystkie materiały dodatkowe (przypisy, motywy literackie) są udostępnione na Licencji Wolnej Sztuki 1.3: https://artlibre.org/licence/lal/pl/\r\nFundacja Wolne Lektury zastrzega sobie prawa do wydania krytycznego zgodnie z art. Art.99(2) Ustawy o prawach autorskich i prawach pokrewnych.\r\nWykorzystując zasoby z Wolnych Lektur, należy pamiętać o zapisach licencji oraz zasadach, które spisaliśmy w Zasadach wykorzystania Wolnych Lektur: https://wolnelektury.pl/info/zasady-wykorzystania/\r\nZapoznaj się z nimi, zanim udostępnisz dalej nasze książki.\r\n\r\nTekst opracowany na podstawie: Artur Oppman, Szopka. Wiersz Or-Ota z rysunkami A. Piotrowskiego, wyd. II, wyd. M. Arcta, Warszawa 1918. \r\n\r\nWydawca: Fundacja Nowoczesna Polska\r\n\r\nPublikacja zrealizowana w ramach projektu Wolne Lektury (http://wolnelektury.pl) na podstawie tekstu dostępnego w serwisie Wikiźródła (http://pl.wikisource.org). Redakcję techniczną wykonała Paulina Choromańska, a korektę ze źródłem wikiskrybowie. Dofinansowano ze środków Ministra Kultury i Dziedzictwa Narodowego.\r\n",
    "can_summarize": true
}