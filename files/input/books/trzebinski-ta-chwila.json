{
    "slug": "trzebinski-ta-chwila",
    "title": "Ta chwila",
    "author": "Andrzej Trzebiński",
    "kind": "Liryka",
    "epoch": "Współczesność",
    "genre": "Wiersz",
    "content": "Andrzej Trzebiński\r\n\r\nTa chwila\r\n\r\n\r\n\r\nW oślepiających zygzakach gałęzi stoi powietrza niebo\r\nkażda z błyskawic złotych zbrojna w owocu grom.\r\nW chłodzie traw\r\nwypalonych przez słońce w rdzy plamy\r\nszukam owocu żywota twojego\r\nowocujący.\r\n\r\nNiebo w sieciach, w sieciach zygzaków — —\r\nCzyjaś dłoń, ale wiem: nie twoja…\r\nNie ułowisz słońca przelotnego,\r\nni żadnego z przelotnych ptaków:\r\nzgubi się w dali najniższej ostatni żurawi klucz\r\ni nie otworzysz nim nigdy\r\nzagadki\r\npozostawania.\r\n\r\nWiatr błyskawice drzew podda erozji, rozwieje.\r\nTa chwila zmieni się w drobne — w drobne listeczki.\r\nA ty — — wobec zagadki zostania\r\nmający tylko przelotność uśmiechu — —\r\nprzelotnie się roześmiejesz…\r\n\r\nPozostaniemy.\r\n\r\n\r\n\r\n\r\n-----\r\nTa lektura, podobnie jak tysiące innych, dostępna jest na stronie wolnelektury.pl.\r\nWersja lektury w opracowaniu merytorycznym i krytycznym (przypisy i motywy) dostępna jest na stronie http://wolnelektury.pl/katalog/lektura/trzebinski-ta-chwila.\r\n\r\nUtwór opracowany został w ramach projektu Wolne Lektury przez fundację Wolne Lektury.\r\n\r\nWszystkie zasoby Wolnych Lektur możesz swobodnie wykorzystywać, publikować i rozpowszechniać pod warunkiem zachowania warunków licencji i zgodnie z Zasadami wykorzystania Wolnych Lektur.\r\nTen utwór jest w domenie publicznej.\r\nWszystkie materiały dodatkowe (przypisy, motywy literackie) są udostępnione na Licencji Wolnej Sztuki 1.3: https://artlibre.org/licence/lal/pl/\r\nFundacja Wolne Lektury zastrzega sobie prawa do wydania krytycznego zgodnie z art. Art.99(2) Ustawy o prawach autorskich i prawach pokrewnych.\r\nWykorzystując zasoby z Wolnych Lektur, należy pamiętać o zapisach licencji oraz zasadach, które spisaliśmy w Zasadach wykorzystania Wolnych Lektur: https://wolnelektury.pl/info/zasady-wykorzystania/\r\nZapoznaj się z nimi, zanim udostępnisz dalej nasze książki.\r\n\r\nTekst opracowany na podstawie: Stanisław Stabro, Z rodu Anhellich. Liryka pokolenia wojennego, Wydawnictwo Dolnośląskie, Wrocław 1991.\r\n\r\nWydawca: Fundacja Nowoczesna Polska\r\n\r\nPublikacja zrealizowana w ramach projektu Wolne Lektury\r\n(http://wolnelektury.pl) we współpracy z Muzeum Powstania Warszawskiego. Dofinansowano ze środków Ministra Kultury i Dziedzictwa Narodowego.\r\n\r\nOpracowanie redakcyjne i przypisy: Paulina Choromańska, Aleksandra Kopeć, Wojciech Kotwica, Paweł Kozioł.\r\n",
    "can_summarize": true
}