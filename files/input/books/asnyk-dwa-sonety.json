{
    "slug": "asnyk-dwa-sonety",
    "title": "Dwa sonety",
    "author": "Adam Asnyk",
    "kind": "Liryka",
    "epoch": "Pozytywizm",
    "genre": "Sonet",
    "content": "Adam Asnyk\r\n\r\nDwa sonety\r\n\r\n\r\n\r\n\r\n\r\n\r\n\r\nSie trennten sich endlich und sah’n nicht.\r\nNur noch zuweilen im Traum;\r\nSie waren längst gestorben\r\nUnd wussten es selber kaum.\r\n\r\n\r\n\r\n\r\n\r\nI\r\n\r\nKiedym Cię żegnał, usta me milczały,\r\nI nie wiedziałem, jakie słowo rzucić:\r\nWięc wszystkie słowa przy mnie pozostały,\r\nA serce zbiegło i nie chce powrócić.\r\n\r\nTyś powitała znów swój domek biały,\r\nGdzie Ci słowiki będą z wiosną nucić,\r\nA mnie przedziela świat nieszczęścia cały,\r\nDom mój daleko i nie mogę wrócić.\r\n\r\nTak pozostałem samotny, bez rady\r\nNa moje smutki i tęsknoty moje:\r\nPrzebiegam myślą chwil minionych ślady,\r\n\r\nNad zwiędłą różą zadumany stoję…\r\nI w niebo wzrok mój wysyłam na zwiady,\r\nLecz o przyszłości pomyśleć się boję.\r\n\r\n\r\n\r\nII \r\n\r\nNiedługo może na przyszłości dzieje\r\nZostanie tylko blady cień wspomnienia;\r\nSerdeczne ślady mroźny wiatr rozwieje\r\nI wszystko zniknie we mgłach oddalenia.\r\n\r\nWięc trzeba będzie zmusić do milczenia\r\nTe drżące struny, z których pieśń się leje,\r\nI grobowego wziąć pozór kamienia,\r\nCo pogrzebaną pokrywa nadzieję.\r\n\r\nNa taką przyszłość, co mgłę ołowianą\r\nRozpostrzeć może na błękitnem niebie,\r\nNa taką przyszłość ciemną i stroskaną,\r\n\r\nCo ból i miłość zarówno pogrzebie…\r\nNiechaj te słowa pamiątką zostaną\r\nI niech przeżyją razem mnie i Ciebie!\r\n\r\nDnia 16 września 1870 r.\r\n\r\n\r\n\r\n\r\n-----\r\nTa lektura, podobnie jak tysiące innych, dostępna jest na stronie wolnelektury.pl.\r\nWersja lektury w opracowaniu merytorycznym i krytycznym (przypisy i motywy) dostępna jest na stronie http://wolnelektury.pl/katalog/lektura/asnyk-dwa-sonety.\r\n\r\nUtwór opracowany został w ramach projektu Wolne Lektury przez fundację Wolne Lektury.\r\n\r\nWszystkie zasoby Wolnych Lektur możesz swobodnie wykorzystywać, publikować i rozpowszechniać pod warunkiem zachowania warunków licencji i zgodnie z Zasadami wykorzystania Wolnych Lektur.\r\nTen utwór jest w domenie publicznej.\r\nWszystkie materiały dodatkowe (przypisy, motywy literackie) są udostępnione na Licencji Wolnej Sztuki 1.3: https://artlibre.org/licence/lal/pl/\r\nFundacja Wolne Lektury zastrzega sobie prawa do wydania krytycznego zgodnie z art. Art.99(2) Ustawy o prawach autorskich i prawach pokrewnych.\r\nWykorzystując zasoby z Wolnych Lektur, należy pamiętać o zapisach licencji oraz zasadach, które spisaliśmy w Zasadach wykorzystania Wolnych Lektur: https://wolnelektury.pl/info/zasady-wykorzystania/\r\nZapoznaj się z nimi, zanim udostępnisz dalej nasze książki.\r\n\r\nTekst opracowany na podstawie: Adam Asnyk, Pisma, tom III, wydanie nowe zupełne, w układzie i z objaśnieniami F. Hoesicka, nakładem Księgarni F. Hoesicka, Warszawa 1924.\r\n\r\nWydawca: Fundacja Nowoczesna Polska\r\n\r\nPublikacja zrealizowana w ramach projektu Wolne Lektury (http://wolnelektury.pl) na podstawie tekstu dostępnego w serwisie Wikiźródła (http://pl.wikisource.org). Redakcję techniczną wykonała Paulina Choromańska, natomiast korektę utworu ze źródłem wikiskrybowie w ramach projektu Wikiźródła.\r\n",
    "can_summarize": true
}